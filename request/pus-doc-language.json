{
  "content": "د افغانستان د كابيني لوي لست\nد افغانستان ولسمشر حامد كرزي په خپله نوي كابينه كي د بهرنيو چارو د وزير په توګه د امنيت په برخه كي خپل سلاكار زلمي رسول نوماند كړي دي .\n\n\nد افغانستان ولسمشر حامد كرزي په خپله نوي كابينه كي د بهرنيو چارو د وزير په توګه د امنيت په برخه كي خپل سلاكار زلمي رسول نوماند كړي دي .\nنن د نوموړي هيواد د ولسمشر مرستيال كريم خليلي په پارلمان كي د نوي كابيني د ۱۶ تنو وزيرانو نومونه ولوستل . همداشان كريم خليلي د پاتو دوه تنو وزيرانو د نومونو په اړه څه ونه ويل .\nد ويلو ده چي په نوموړي نوي لست كي د هغه وزيرانو نومونه هم شامل دي چي تيره اووني يي د پارلمان نه د اعتماد رايي نوي ترلاسه كړي .\nد يادولو وړ ده چي د افغانستان پارلمان تيره اووني په خپله عمومي ناسته كي د ۲۴ تنو وزيرانو د جمع نه ۷ تنو ته د اعتماد راي وركړه . ۱- د بهرنيو چارو نوماند وزير: زلمی رسول نوموړی د ولسمشر امنيتي سلاکار دی او په طب کې دوکتورا لري . ٢- د عدليې نوماند وزير : حبيب الله غالب غالب په شرعياتو کې دوکتورا لري چې ويل کېږي چې د عبدرب رسول سياف لخوا معرفي شوی دی . ٣- د لوړو زده کړو نوماند وزير : محمد هاشم عصمت الهي په اړيکو او ورځپاڼه ليکلوو ليکلو کې دوکتورا لري او د اصف محسني کس دی . ٤- د حج او ارشاد نوماند وزير : ډاکټر محمد يوسف نيازی ښاغلی نيازی په اسلامي زده کړو کې دوکتورا لري . ٥- د فوايد عامې نوماند وزير : محمد بشير لعلي ٦- د عامې روغتيا نوماند وزير: ډاکټر ثريا دليل د طب په مديريتي برخه کې دوکتورا لري، په قام ازبکه ده او په کينيا او افغانستان کې يې يونيسف کې کارکړی دی . ٧- د اقتصاد نوماند وزير : عبدالهادي ارغنديوال ښاغلی ارغنديوال په اقتصاد کې ليسانس لري . ٨- د سوداګرۍ او صنايعو نوماند وزير : محمد هادي حکيمي ښاغلی حکيمي په حقوقو او نړيواله سوداګرۍ کې يې زده کړې کړې دي . ٩- د کليو د پراختيا او بيا رغاونې نوماند وزير: جارالله منصوري منصوري په سياسي علومو کې يې لوړې زده کړې کړې دي . ١٠ - د ټولنيزو چارو، شهيدانو او معلولينو نوماند وزير: امنه افضلي اغلې افضلي په چاپېريال ساتنه کې لوړې زده کړې لري . ١١- د ترانسپورت او هوايي چلند وزير : عبدالرحيم اوراز ښاغلی اوراز ساختماني انجنير او په بهرنيو چارو وزارت کې يې کار کړی، ويل کېږي چې د ملی جنبش لخوا معرفي شوی . ١٢- د ښځو چارو نومانده وزيره : پلوشه حسن اغلې حسن د بيارغاونې په چارو کې ليسانس لري . ١٣- د کډوالو او راستنېدونکو چارو نوماند وزير : انجنير عبدالرحيم نوموړی انجنير دی . ١٤- د سرحدونو چارو، قامونو او قبايلو نوماند وزير : ارسلا جمال ښاغلی جمال په اقتصاد کې ليسانس لري او مخکې د خوست والي و . ١٥- له نشه يي توکيو سره د مبارزې نوماند وزير: ضرار احمد مقبل ښاغلی مقبل د کرزي په تېره دوره کې د څه مودې لپاره د کورنيو چار وزير و . ١٦- د ښاري پراختيا نوماند وزير : انجنير سلطان حسين حصاري ښاغلی حصاري د ښار جوړونې په برخه کې دوکتورا لري\n\n\n\nhttp://www.trtpashto.com/trtinternational/pa/newsDetail.aspx?HaberKodu=efb3ec08-e5d5-4007-addc-0cc81652bc62\n2010.01.24", 
  "language": "pus", 
  "unit": "doc"
}